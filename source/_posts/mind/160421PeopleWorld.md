---
comments: false
toc: true
mathjax: false
title: 天下为公· 孙中山传
tags: []
date: 1016-04-21 06:06:06
categories: 读后感
---

### 天下何时为公

曩路遇老叟，皮皱发白，手足不便，惟目神炯炯。同车而行，吾见其好自语，絮絮不止。遂移坐，近之以私听。虽词句杂然，未贯而成章，吾稍得大旨。盖感于时世之明，当朝之治，青年之多能，复叹于昔时之落后，彼年生计之艰，国力之衰，并技术之穷乏。由是数称非孙文之革新无今日之中国，孙公真贤士也。吾一心阴听，不觉俯身倾耳，为叟所察，自觉失礼，手足口失其所安。不意老叟不吾怪，反执吾手，眉目慈蔼，类极祖考，一时心乱。内之愈乱，则外须愈静。吾亦不致歉，展萌态以对之，直视其目之炯炯。俄而叟曰:尔辈当多读中山之作，悉其大义，扬其明旨，成其伟业。言毕复絮絮自语，若从前状。

今幸有暇，寻其传记以拜读，有二三感，且一发而后快。

孙文，又名中山，德明，逸仙，曾化名中山樵，高野长雄，中山二郎等。或曰“天子命”，遂幼名帝象。果命由天定，运在自为，孙公存世一甲子，虽位近天子，然则命途多舛，终不得享其成，虽威扬天下，终止于国之公器，不得帝王四海，尽遂其愿。中山之鹄的固不在帝位，然则非帝王不能成易四海之事，非帝王不能改苍生之命，非帝王不能开愚民之智。人之所以伟者，在于众皆从之。伟人之所以成事者，在于众皆恒从之而无疑。欲使无疑，一曰权，二曰智。权须天赋，苍生俯首，智须神来，天下为虏。权易得而智难求，非权无以广智，非智无以成权，夫惟权、智具足，可成万古不刊之大业。此亦润之之所以王而中山之所以寇者也。

文幼有将帅之好，常自诩“洪秀全”，率群童模拟征战，野心初显，此类极拿破仑，盖斯属之人志悉发于少。十三岁出国投兄孙眉，有“始见轮舟之奇，沧海之阔，自是有慕西学之心，穷天地之想”之感。此年少之志，终不得践，西学有成而天地不可穷。西学亦不足以为穷天地之资。以故其半生飘零，似无头蝇，作意气事，败垂成功。二十六岁前，为学长才。此后二十年间，旅居海外，三民之论渐成体系，力彰己见，扬其名氏共思虑于四海，所凭惟口舌之利与不懈之心。欧美驱逐，伦敦蒙难，流离颠沛，其实可哀，而民智得稍启，有士同揭竿，亦足可慰。四十五岁，武昌起义，孙文坐食其果，所仗亦廿载飘零广告之功，彼时天下，舍文其谁？此乘天时也。

孙文素好毁其旧者，若夫何以建其新者，则思虑天真，略乏才智。向所欲毁者骤毁于前，文睹其残垣，不知何以立。破立之道，更迭之本也。破之易而立之难也。呕心沥血，寤寐难眠，不足以立，遂孙文拱手强权，袁贼取天下以反掌。天意使文徒具打砸之勇而无帝王之才，天意使黎民一场空喜，惨蒙驱虎引狼之灾，吾实痛心而不可奈何。一念误而添十年劳，亦必时之未至也。文终于草寇一生，天位留予后来人。

观文之生平，真可谓为国为民，鞠躬尽瘁。虽功不可没，吾为之一叹。其功在启民智，而不在易江山，卸磨，杀之。哽咽无言，亦复向之叹息，人皆为时、运、命所虏，不能自已，其实可哀。

吾以为，民智可开否诚不可知。苟可期，民智之开亦必速在庠序之教。民智得开则旧陈得破，贤者之聪方可立新。民智，贤者皆不易具，吾疑天下犹不系之舟，诚可怖也，实大惑也。破立之事，可速为乎？破立往复，可有不破之立？抑或不立之破？吾生而有涯，破立有涯乎？有径乎？皆尚不可知也。

吾亦时有穷天地之想，然则天地何在？前路莫非穷途？

　　                             乙未年十一月